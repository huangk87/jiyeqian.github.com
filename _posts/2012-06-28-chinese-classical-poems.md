---
layout: post
title: "中国古代诗词赏析"
description: ""
category: 文学艺术
date: 2010-07-14 19:09:00
tags: [中国, 古代, 诗词]
---

##怨郎诗（西汉 卓文君）
一别之后，  
二地相悬。  
只说三四月，  
谁知五六年。  
七弦琴无心弹，  
八行字无可传，  
九连环从中折断，  
十里长亭望眼欲穿。  
百思念，  
千系念，  
万般无奈把郎怨。  

万语千言说不完，  
百无聊赖十依栏。  
九重登高看孤雁，  
八月中秋月圆人不圆。  
七月半，秉烛烧香问苍天，  
六月伏天人人摇扇我心寒。  
五月石榴似火红，偏遇阵阵冷雨浇花端。  
四月枇杷未黄，我欲对镜心意乱。  
忽匆匆，三月桃花随水转，  
飘零零，二月风筝线儿断。  
噫，郎呀郎，巴不得下一世，你为女来我做男。

##戒子篇（三国 诸葛亮）
夫君子之行，静以修身，俭以养德；  
非澹泊无以明志，非宁静无以致远。　　  
夫学须静也，才须学也；非学无以广才，非志无以成学。　　  
怠慢则不能励精，险躁则不能冶性。　　  
年与时驰，意与岁去， 遂成枯落，多不接世。　　  
悲守穷庐，将复何及！

##短歌行（东汉 曹操）
对酒当歌，人生几何？  
譬如朝露，去日苦多。  
概当以慷，忧思难忘。  
何以解忧？唯有杜康。  
青青子衿，悠悠我心。  
但为君故，沈吟至今。  
呦呦鹿鸣，食野之苹。  
我有嘉宾，鼓瑟吹笙。  
明明如月，何时可掇？  
忧从中来，不可断绝。  
越陌度阡，枉用相存。  
契阔谈咽，心念旧恩。  
月明星稀，乌鹊南飞。  
绕树三匝，何枝可依。  
山不厌高，海不厌深，  
周公吐哺，天下归心。

##放鱼（唐 白居易）
晓日提竹篮，家僮买春蔬。   
青青芹蕨下，叠卧双白鱼。   
无声但呀呀，以气相煦濡。   
倾篮写地上，拨剌长尺余。   
岂唯刀机忧，坐见蝼蚁图。   
脱泉虽已久，得水犹可苏。   
放之小池中，且用救干枯。   
水小池窄狭，动尾触四隅。   
一时幸苟活，久远将何如。  
怜其不得所，移放于南湖。  
南湖连西江，好去勿跏蹰。  
施恩即望报，吾非斯人徒。  
不须泥沙底，辛苦觅明珠。  

##离思（唐 元稹）
曾经沧海难为水，  
除却巫山不是云。  
取次花丛懒回顾，  
半缘修道半缘君。

##唐代歌谣
君生我未生，我生君已老。 君恨我生迟，我恨君生早。  
君生我未生，我生君已老。 恨不生同时，日日与君好。  
我生君未生，君生我已老。 我离君天涯，君隔我海角。  
我生君未生，君生我已老。 化蝶去寻花，夜夜栖芳草。 

##江城子（北宋 苏轼）
十年生死两茫茫，不思量，自难忘。  
千里孤坟，无处话凄凉。  
纵使相逢应不识，尘满面，鬓如霜。  
夜来幽梦忽还乡，小轩窗，正梳妆。  
相顾无言，惟有泪千行。  
料得年年肠断处，明月夜，短松冈。  

##卜算子（北宋 李之仪）
我住长江头，君住长江尾。  
日日思君不见君，共饮长江水。  
此水几时休，此恨何时已。  
只愿君心似我心，定不负相思意。

##鹊桥仙（北宋 秦观）
纤云弄巧，  
飞星传恨，  
银汉迢迢暗度。  
金风玉露一相逢，  
便胜却人间无数。  
柔情似水，  
佳期如梦，   
忍顾鹊桥归路!  
两情若是久长时，  
又岂在朝朝暮暮!

##蝶恋花（北宋 柳永）
伫倚危楼风细细，  
望极春愁，  
黯黯生天际。  
草色烟光残照里，  
无言谁会凭栏意。  
拟把疏狂图一醉，  
对酒当歌，  
强乐还无味。  
衣带渐宽终不悔，  
为伊消得人憔悴。 

##雁邱词（金 元好问）
问世间情是何物，直教生死相许。  
天南地北双飞客，老翅几回寒暑。  
欢乐趣，离别苦， 就中更有痴儿女。  
君应有语，渺万里层云，千山暮雪，只影向谁去。  
横汾路，寂寞当年箫鼓，荒烟依旧平楚。  
招魂楚些何嗟及，山鬼暗啼 风雨。  
天也妒，未信与，莺儿燕子俱黄土。  
千秋万古，为留待骚人，狂歌痛饮，来访雁邱处。

##咬定青山不放松
咬定青山不放松  
旧符换作桃花浓  
洗尽昨夜初更泪  
绿草依然笑东风
