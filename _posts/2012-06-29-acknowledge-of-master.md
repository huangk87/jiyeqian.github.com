---
layout: post
title: "重邮建校近60年来最强悍硕士论文致谢"
description: ""
category: 研究学术
date: 2008-09-21 20:32:00
tags: [摘记]
---
吾本学生，躬读于重邮，遁入通信学院计已有年。苟全性命于考试，不求闻答于教授，七年不改其道。生性淡薄，无意功名，昼夜苦读，心如止水。修成正果之日当在不远，辞母校去金陵之日亦近矣！

临别之际，因离生情，食之无味，寝之难安。自吾入郑门，师从建宏，先生治学之严谨，求索之勤勉，南山之巅无出其右，五一奖章实至名归。奈何生资质愚钝，恐辱先生之名，故夙夜忧叹，诚惶诚恐，修身求学，夜不能忘，孜孜三年，乃有小成，无以报师恩，更不敢求先生之侧目。其余诸师，申敏，彭火成，黄俊伟，彭大芹，王琼，或仰止弥高，钻之弥坚，或谆谆如父语，殷殷似友亲，教诲如春风，师恩似海深。年华似水，倏忽三载，学生不才，未及谢诸位之恩情，唯寄望他年功成名就，以报师尊。由此上溯到初入重邮通信工程四年之时，谯波，张杰，李实秋，何方白，胡庆，张德民，陈善学，郑毅，应俊皆为我师，昔日求学之景历历在目，教诲之言犹在耳侧，今朝回首，更感韶华易逝，人何以堪？

昨日花里始逢君，今日花开已三年。张新伟，熊洋，杜宁，董杨鑫，李锐，李娜，冯侨，万兵，孔栋，徐翼，葛维，何海，付士明，周博，胡艳飞，蒋新聪，常勇，张旭伟……（篇幅有限，万望海涵）皆为经年之好友。忆往昔，同食于食堂，共读于信科，立之于文峰塔下，书生意气，行之于凉风垭侧，踏歌采青，好不风流。然世事茫茫难自料，今日君向潇湘我向秦，自此一别，不知何年何月再相逢，劝诸君更尽一杯酒，自古西楼望月几回圆。

生我者，育我者，父母也。自求学至今已二十年，而父母亦日渐年老，每当思之，泪上心头。天下父母无不以儿女为念，故为人子女者，亦当欲报之于后也。幸甚，蓬莱去金陵无多路，孩儿殷勤探看之日甚多。遥望故乡，恭祝父母安康。

诸位评审，不辞辛苦多日，生亦不胜感激也！

今当远离，临表涕泣，不知所云。再拜叩首，以谢诸位。